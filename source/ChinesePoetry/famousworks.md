# 兰亭集序

<font face="楷体" size=5 color=black>王羲之 魏晋</font>

<font face="楷体" size=5 color=black>    永和九年，岁在癸丑，暮春之初，会与会稽山阴之兰亭，修禊事也。群贤毕至，少长咸集。此地有崇山峻岭，茂林修竹；又有清流急湍，映带左右，引以为流觞曲水，列坐其次。虽无丝竹管弦之盛，一觞一咏，亦足以畅叙幽情。</font>

<font face="楷体" size=5 color=black>    是日也，天朗气清，惠风和畅。仰观宇宙之大，俯察品类之盛，所以游目骋怀，足以极视听之娱，信可乐也。</font>

<font face="楷体" size=5 color=black>    夫人之相与，俯仰一世，或取诸怀抱，悟言一室之内；或因寄所托，放浪形骸之外。岁趣舍万殊，静躁不同，当其欣于所遇，暂得于己，快然自足，曾不知老之将至。及其所之既卷，情随事迁，感慨系之矣。向之所欣，俯仰之间，已为陈迹，犹不能不以之兴怀。况修短随化，终期于尽。古人云：“死生亦大矣。”岂不痛哉！</font>

<font face="楷体" size=5 color=black>    每揽昔人兴感之由，若合一契，未尝不临文嗟悼，不能喻之于怀。固知一死生为虚诞，齐彭殇为妄作。后之视今，亦犹今之视昔，悲夫！故列叙时人，录其所述，虽世殊事异，所以兴怀，其致一也。后之览者，亦将有感于斯文。</font>



# 黔之驴

<font face="楷体" size=5 color=black>柳宗元 唐</font>

​                <font face="楷体" size=5 color=black>黔无驴，有好事者船载以入。至则无可用，放之山下。虎见之，庞然大物也，以为神，蔽林间窥之。稍出近之，慭慭然，莫相知。
他日，驴一鸣，虎大骇，远遁；以为且噬己也，甚恐。然往来视之，觉无异能者；益习其声，又近出前后，终不敢搏。稍近，益狎，荡倚冲冒。驴不胜怒，蹄之。虎因喜，计之曰：“技止此耳！”因跳踉大㘎，断其喉，尽其肉，乃去。</font>

​                <font face="楷体" size=5 color=black>噫！形之庞也类有德，声之宏也类有能。向不出其技，虎虽猛，疑畏，卒不敢取。今若是焉，悲夫！</font>


# 记承天寺夜游

<font face="楷体" size=5 color=black>苏轼 北宋</font>

<font face="楷体" size=5 color=black>元丰六年十月十二日夜，解衣欲睡，月色入户，欣然起行。</font>
<font face="楷体" size=5 color=black>念无与为乐者，遂至承天寺寻张怀民。</font>
<font face="楷体" size=5 color=black>怀民亦未寝，相与步于中庭。</font>
<font face="楷体" size=5 color=black>庭下如积水空明，水中藻、荇交横，盖竹柏影也。</font>
<font face="楷体" size=5 color=black>何夜无月？何处无竹柏？但少闲人如吾两人者耳。</font>

[为什么苏轼的《记承天寺夜游》能被选到课本中？ - 南行兮的回答 - 知乎](https://www.zhihu.com/question/38496786/answer/3325754785)

简结：时间，因果，过程，事物，省思。
